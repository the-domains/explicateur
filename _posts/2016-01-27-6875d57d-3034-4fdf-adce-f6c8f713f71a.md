---
inFeed: true
hasPage: true
inNav: true
inLanguage: null
starred: false
keywords: []
description: Alejandro González Iñárritu
datePublished: '2016-02-01T12:36:51.324Z'
dateModified: '2016-02-01T12:36:44.110Z'
author: []
title: The Revenant
sourcePath: _posts/2016-01-27-6875d57d-3034-4fdf-adce-f6c8f713f71a.md
published: true
authors: []
publisher:
  name: 1.bp.blogspot.com
  domain: 1.bp.blogspot.com
  url: null
  favicon: null
url: the-revenant/index.html
_context: 'http://schema.org'
_type: Article

---
![](https://the-grid-user-content.s3-us-west-2.amazonaws.com/de6a73a5-b263-46d4-8fb8-d97c061e64f7.jpg)

Alejandro González Iñárritu is een regisseur met een serieel herkenbare stijl. De eerste vier films van de Mexicaanse regisseur, Amores Perros, 21 Grams, Babel en Biutiful, waren te herkennen aan de mozaïekstructuur. Deze films kenden meerdere verhaallijnen -- verhaallagen -- die schijnbaar los van elkaar stonden, maar op een gegeven moment bij elkaar kwamen en dan hun onderlinge samenhang lieten zien. Deze stijl is veel gekopieerd maar zelden zo perfect uitgevoerd als door González Iñárritu. Met Birdman or The Unexpected Virtue of Ignorance verruilde González Iñárritu deze mozaïekstructuur voor de eindeloze scène. In plaats van verhaallijnen die schijnbaar los van elkaar staan, maar op een gegeven moment bij elkaar komen, waren er camerabewegingen die in één vloeiende beweging scènes elkaar schijnbaar lieten opvolgen. Was in Birdman or The Unexpected Virtue of Ignorance sprake van een begrensde filmset waarop deze vernieuwende werkwijze werd ingezet, met The Revenant begeven wij ons middenin the new fronteer van de 19e-eeuwse Amerikaanse westkust. The Revenant is een immersive film, een film waarin je je onderdompelt.  The Revenant werd opgenomen in Canada en Argentinië. Hoofdrolspeler Leonardo DiCaprio speelt net als in The Wolf of Wall Street opnieuw vol overgave en alsof de volledige jury van de Academy Awards op de filmset aanwezig was. The Revenant is gebaseerd op het boek The Revenant: A Novel of Revenge van auteur Michael Punke, in het dagelijks leven Deputy United States Trade Representative en ambassadeur namens de Verenigde Staten bij de World Trade Organization in Genève. Punke schreef het boek tussen 1998 en 2002 dagelijks in de vroege ochtenden voor hij aan zijn werkdag bij een voornaam Amerikaans advocatenkantoor begon.