---
inFeed: true
hasPage: true
inNav: true
inLanguage: null
starred: false
keywords: []
description: Adam McKay
datePublished: '2016-02-01T12:33:42.073Z'
dateModified: '2016-02-01T12:23:43.155Z'
author: []
title: The Big Short
sourcePath: _posts/2016-02-01-0c0ced07-09e0-40df-bee0-ed195313624e.md
published: true
authors: []
publisher:
  name: 4.bp.blogspot.com
  domain: 4.bp.blogspot.com
  url: null
  favicon: null
url: the-big-short/index.html
_context: 'http://schema.org'
_type: Article

---
The Big Short van debuterend regisseur Adam McKay is gebaseerd op het boek The Big Short: Inside the Doomsday Machine van auteur Michael Lewis. Lewis studeerde ooit kunstgeschiedenis aan de prestigieuze Ivy League-universiteit Princeton. Nadat hij een aantal jaar bij een kunstverzamelaar in New York had gewerkt, vertrok hij naar Londen om daar economie te studeren. Aansluitend werkte hij bij een zakenbank in Londen en New York. Hij nam ontslag en verwerkte zijn ervaringen bij de zakenbank tot zijn debuut Liar's Poker. Het zou, samen met Barbarians at the Gate: The Fall of RJR Nabisco en The Bonfire of the Vanities, één van de boeken worden die symbool staan voor het kapitalisme in de jaren '80 van de vorige eeuw.
The Big Short typeert, samen met films als Margin Call van J.C. Chandor en Inside Job van Charles H. Ferguson, de financiële crisis die op 15 september 2008 begon. Op die dag ging Lehman Brothers, destijds de vierde grootste zakenbank van de Verenigde Staten, failliet nadat het merendeel van haar klanten vertrokken waren, de aandelenkoers was verdampt en credit rating agencies hun oordeel drastisch naar beneden hadden gesteld. Het was het grootste faillissement in de Amerikaanse geschiedenis en wordt algemeen beschouwd als het startpunt van de wereldwijde financiële crisis aan het eind van het eerste decennium van de 21e eeuw.
Ryan Gosling in The Big Short
The Big Short onderscheidt zich door de keuze voor het perspectief van een aantal underdogs binnen de financiële sector en door de cinematografie van Barry Ackroyd waarin de Amerikaanse tijdsgeest in al zijn oppervlakkige schitteringen wordt gevangen. Ackroyd was eerder verantwoordelijk voor de hypersnelle en felrealistische beeldenmix van films als Captain Philips en The Hurt Locker.
![](http://4.bp.blogspot.com/-ElTeMpXXe4Q/VorEv7QTXbI/AAAAAAAACdc/9askH7OpoyQ/s1600/the_big_short_02035655_st_4_s-high.jpg)